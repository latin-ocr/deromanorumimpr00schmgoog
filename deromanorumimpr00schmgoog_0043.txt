38

mus, Suetonius vitae ante principatum initum partem ex tem-
porum serie semper enarravit neque rationem suam ‘per
species’ disponendi adhibuit nisi in ipso imperio explicando.
Caesar autem unum solum annum imperator erat, postquam
et Pompeium et partes eius devicit. Ergo inde a natu usque
ad hoc tempus res optimo iure e temporum ratione in ordinem
digestae sunt (cap. 1-7xt). At vero capite quadragesimo
scriptor ad ipsum principatum perscribendum accedens statim
ratione sua peculiari usus est; neque aliter deinde Caesar
dispositus est atque ceteri imperatores. Sequitur enim primum
de vita publica pars c. XL-XLIV, qua absoluta Suetonius
ex more suo vitam privatam enarrat c. XLV sqq. Nihil autem
refert, quod res publice gestae quattuor tantum capitibus
consummantur, omnes enim res in illis continentur, quae huc
pertinent: administratio scilicet urbis et consilia, quae Caesar
iu futuram illius magnitudinem ceperat. Quapropter in Caesare
ne minimum quidem inveniri opinamur, quo alio eum modo
atque ceteras vitas dispositum esse comprobari possit. Multae
denique res huic cum illis communes sunt atque Suetonius
ipse in extremo capite eiusdem Caesaris XLIV 1) consilium
suum vitam interiorem ‘per species’ describendi satis plane
pronuntiavit. Ἴ

Quod autem ad species ipsas in Caesare adhibitas attinet,
ut nullam invenimus quin in ceteris quoque vitis nobis occur-
rat, ita magnam omnino similitudinem Divus lulius cum sub-
sequentibus imperatoribus praebet, modo ipsarum rerum diver-
sitatis respectus habeatur. Qua de causa cum his eum
componamus.

Augustum optime ab Suetonio esse dispositum iam dixi-
mus (p. 32). ln solo Augusto subdivisio vitae publicae inve-
nitur talis, ut altera parte res in bello, altera res in pace
gestae explicentur. Bella autem perbene in civilia atque externa
divisa sunt. Sed etiam hanc primi imperatoris proprietatem
in ipsa re positam esse opinor; nam in principatu ipso neque
Caesar neque ceteri lulii bella maioris momenti gesserunt3
propterea Suetonius etin Caligula bellum Britannicum vitae
privatae inseruit (cfr. supra p. 37) et in Claudio uno tantum
capitulo expeditionis externae mentionem fecit (cfr. p. 27).

Ceterum Iulii et in usu partium etin ordine argumenti
egregie congruunt inter se. Quod cum iam ex ipsis disposi—
tionibus supra prolatis perspici possit, tamen ad rem diluci-
dius illustrandam tabulam construximus, quam in proxima
pagina (p. 39) proferemus.

...-———

1) cn. p. 30.

 

